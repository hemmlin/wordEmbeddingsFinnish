Ensemblen jäsenet miettivät näyttämöllä mitä tekisivät. He päättävät ruveta laulamaan vanhoja
lauluja yleisölleen, kuten niitä on laulettu ennen, mutta myös ennenkuulumattomalla tavalla.
1.NÄYTÖS VÄINÄMÖINEN JA KANTELE
Ilman jumalatar Ilmatar synnyttää maailman sekä ensimmäisen ihmisen, Väinämöisen.
Väinömöinen pohtii elämän tarkoitusta. Väinämöinen laulaa. Hänen laulunsa luo maanpäällistä
elämää. Kansa kokoontuu kuuntelemaan hänen viisauksiaan ja lauluaan. Nuori Joukahainen haluaa
menestyä ja haastaa Väinämöisen laululliseen kaksintaisteluun. Väinämöinen laulaa Joukahaisen
suohon ja kuoleman pelossa nuorukainen lupaa siskonsa Ainon Väinämöiselle. Aino kieltäytyy
menemästä naimisiin vanhuksen kanssa, hän pakenee metsään unelmoimaan toisenlaisesta
elämästä. Metsän eläimet lohduttavat Ainoa, mutta Aino tappaa itsensä. Ainon kyyneleet
muuttuvat mereksi ja Aino kalaksi. Väinämöinen etsii Ainoa merestä ja yrittää epätoivoisesti
kalastaa Ainon. Väinämöinen saa saaliksi kalan, jonka ruodosta hän tekee kanteleen. Väinämöinen
soittaa kanteleella, itkee ja katuu.
2. NÄYTÖS LEMMINKÄINEN JA KAMPA
Äiti tekee itselleen pojan. Poika on kaikin tavoin hyvä, yksi heikkous hänellä kuitenkin on. Nimittäin
naiset ovat hänen suurin huvinsa. Lemminkäinen viettelee kaikki naiset, jotka hän tavoittaa,
yleisössä istuvat sekä kaikki Saaren naiset. Mutta hän ei onnistu viettelemään Kyllikkiä.
Lemminkäinen on raivoissaan ja matkaa vasten äitinsä tahtoa pohjoiseen sotimaan ja etsimään
itselleen morsiamen Pohjasta. Lemminkäinen on töykeä kaikille, jotka hän kohtaa matkallaan.
Lopuksi hän kohtaa Pohjan akan Louhen ja vaatii häneltä kauneinta tytärtään. Louhi puolestaan
vaatii ensin Lemminkäistä ampumaan Tuonelan joutsenen. Tuonelassa joutsen viettelee
Lemminkäisen, joka revitään kappaleiksi. Kun äidin kampa vuotaa verta, hän tietää että pojan on
käynyt huonosti. Äiti matkaa Pohjolaan ja tekee kaikkensa löytääkseen poikansa. Louhi paljastaa
äidille missä Lemminkäinen on. Äiti haravoi pojan raajat Tuonelan joesta ja hunajamehiläisten
avulla hän ompelee palaset yhteen. Lemminkäinen itkee äitinsä sylissä ja kaipaa sydäntään, joka
vielä jäi Tuonelaan.
3A. NÄYTÖS ILMARINEN JA SAMPO
Ilmarinen on sepistä kaikkein etevin: hän valmistaa sekä koruja että aseita, mutta luo myös
taivaankannen, jolla aurinko ja kuu roikkuvat. Samaan aikaan Ilmarinen on yksinäinen öisin ja
kaipaa elämälleen tarkoitusta. Hän päättää takoa itselleen kultaisen naisen. Mutta nainen on
kylmä ja hänen kanssaan on toivotonta elää. Aurinko ja kuu neuvovat Ilmarista lähtemään Pohjaan
kosiskelemaan Pohjan neitoa. Ilmarinen matkaa jään ja lumen läpi kohdatakseen lopulta
taivaankannella istuvan Pohjan neidon. Aluksi Pohjan neito vaikuttaa enemmän kiinnostuneen
linnuista kuin Ilmarisesta, mutta Louhi lupaa tyttärensä Ilmariselle, jos tämä takoo akalle Sammon.
Ilmarinen takoo yötä päivää ja saa lopulta Sammon valmiiksi. Ilmarinen saa Pohjan neidon ja yleisö
kutsutaan häihin.
VÄLIAIKA - HÄÄT
Väliajalla vietetään viiden päivän häitä ja lauletaan lauluja. Vähitellen yleisö kutsutaan seuraamaan
vihkimistä.
3B. NÄYTÖS ILMARINEN JA SAMPO JATKUU
Lemminkäinen keskeyttää Ilmarisen ja Pohjan neidon vihkiseremonian. Hän on tullut ottaakseen
osan Sammosta. Louhi ei halua jakaa Sampoa ja syntyy tappelu, jossa Sampo menee rikki. Louhi
muuttuu kotkaksi ja kostaa sulkemalla auringon sekä kuun vuoren sisään. Epätoivoinen kansa
vaatii Ilmarista takomaan uuden Kuun ja Auringon. Ilmarinen ei onnistu takomaan loistoa kuuhun
ja aurinkoon. Pimeimpänä hetkenä Kultanainen herää eloon ja lohduttaa Ilmarista laulullaan.
4. NÄYTÖS KULLERVO JA VEITSI
Pimeys. Kahden suvun, Untamoisen ja Kalervoisen, välillä vallitsee sota. Untamoisen suku tappaa
koko Kalervon suvun. Ainoa eloon jätetty on raskaana oleva nainen, joka synnyttää Kullervon.
Kullervo löytää isänsä veitsen ja vannoo kostoa. Untamoisen suku yrittää saada Kullervon hengiltä,
siinä kuitenkaan onnistumatta. Kullervo lähetetään metsään vahtimaan karjaa. Metsässä isän
veitsi menee rikki ja Kullervo päättää kostaa. Laulullaan hän muuttaa karjan villieläimiksi, jotka
tappavat koko Untamoisen suvun. Kullervo harhailee metsässä ja huutaa ahdistustaan. Yhtäkkiä
hän kohtaa naisen metsässä ja he rakastelevat. Jälkeenpäin he tajuavat olevansa sisarukset ja
Kullervon sisko tappaa itsensä. Kullervon kuollut äiti lohduttaa yksin jäänyttä poikaansa, joka
lopuksi riistää itseltään hengen.
5. NÄYTÖS MARJATTA JA PUOLUKKA
Pimeys jatkuu. Marjatta on erään perheen nuorin lapsi. Marjatta ei ole kuin muut. Hän on valinnut
neitsyyden eikä tahdo naimisiin. Marjatta lähetetään metsään paimentamaan lampaita. Siellä hän
tapaa puolukan, joka haluaa tulla poimituksi. Puolukka vierii Marjatan suuhun. Marjatta tulee
raskaaksi ja synnyttää lapsen. Samalla aurinko ja kuu palaavat entisille paikoilleen. Lapsi löytää
kanteleen ja soittaa niin kauniisti, että kaikki metsän olennot tulevat kuuntelemaan. Jänis kertoo,
että uusi johtaja on syntynyt. Väinämöinen poistuu ikiajoiksi, mutta jättää Kanteleen Suomen
kansalle.
EPILOGI
Kaikki ensemblessa saavat omat kanteleensa ja pieni poika johtaa soittoa. Ensemblen mielestä
laulut on nyt laulettu. Ei enempää laulua siis. Ensemble on samalla tyytyväinen esitettyihin
lauluihin ja lopettaa kumarrukseen.
