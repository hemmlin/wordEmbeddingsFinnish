1. Suomen yleisimmät sukunimet ovat Korhonen, Virtanen ja Mäkinen (yhteensä 668 000 suomalaista).

2. Suomalainen Angry Birds on maailman myydyin mobiilipeli. Sitä on ladattu yli miljardi kertaa.

3. Lähes 80 % Suomen pinta-alasta on metsää.

4. Eniten suomalaisia on syntynyt vuonna 1947 (yhteensä 108 168 lasta).

5. Suomen pisin paikannimi on Äteritsiputeritsipuolilautatsijänkä. Kyseinen suoalue sijaitsee Savukoskella.

6. Hevibändejä on Suomessa maailman eniten henkeä kohden. Tunnetuimpia ovat HIM, Nightwish, Lordi ja Children of Bodom.

7. Suomessa on niin monta saunaa, että kaikki suomalaiset mahtuisivat saunomaan yhtä aikaa.

8. Kaikkien aikojen ensimmäinen matkapuhelu soitettiin Suomessa vuonna 1991.

9. Maailman paras mäkihyppääjä kautta aikojen on suomalainen Matti Nykänen (neljä olympiakultaa).

10. Suomalaiset juovat eniten maitoa maailmassa: 140 litraa asukasta kohden vuodessa.

11. Viisi suomalaista henkilöä on saanut arvostetun Nobel-palkinnon (F. E. Sillanpää, A. I. Virtanen, Ragnar Granit, Martti Ahtisaari, Bengt Holmström).

12. Suomen luonnossa on tavattu 79 eri nisäkäslajia.

13. Suomi oli ensimmäinen Euroopan maa, jossa naiset saivat äänioikeuden. Vuosi oli 1906.

14. Suomen lipun saa nostaa salkoon kuka tahansa, jolla on aihetta juhlaan. Liputusta säätelee virallinen asetus.

15. Suomi on kesäolympiamitalien määrässä laskettuna maailman menestynein mitalimaa asukaslukuun nähden (303 mitalia).

16. Suomi on julkaissut euromaista eniten omia erikoiseuroja, tähän mennessä yhteensä 21 erilaista.

17. Saimaannorppa on yksi maailman harvinaisimmista hyljelajeista, eikä sitä esiinny muualla kuin Suomessa. Yli 8000 vuotta vanha laji on uhanalainen.

18. Suomessa pidettävä poro on kesy versio tunturipeurasta.

19. Sykemittarin keksi suomalainen professori Seppo Säynäjäkangas.

20. Suomen markka syntyi vuonna 1860. Ensimmäiset markat olivat 1 ja 3 markan seteleitä.

21. Suomen Posti perustettiin vuonna 1638 Pietari Brahen määräyksestä.

22. Lapissa aurinko paistaa kesällä vuorokauden ympäri, mutta kaamosaikaan se ei nouse ollenkaan.

23. Suomi suurenee koko ajan maan kohotessa. Oulun seudulla uutta maata kohoaa esiin jopa 9 mm vuodessa.

24. Suomen vanhin yhä käytössä oleva puurakennus on Vöyrin kirkko vuodelta 1626.

25. Helsingin metro on maailman pohjoisin.

26. Suomen kansallislintu on laulujoutsen. Se oli lähellä kuolla sukupuuttoon 1900-luvun puolivälissä, mutta nykyään lintuja pesii Suomessa noin 6000 paria.

27. Tiskialtaan yläpuolelle rakennettava astiankuivauskaappi on suomalainen keksintö.

28. Suomen väkiluku on kasvanut sadassa vuodessa yli 2 miljoonalla. (Vuonna 1917 väkiluku oli 3,1 miljoonaa, vuoden 2017 alussa yli 5,5 miljoonaa.)

29. Minna Canth on ainoa suomalainen nainen, jolla on oma vakiintunut liputuspäivä (19.3.). Se on samalla tasa-arvon päivä.

30. Puhdas ilma on tärkeää – Kilpisjärven ilma on Euroopan kaupungeista kaikkein puhtainta.

31. Noitavainot olivat yleisiä 1400–1600-luvuilla ympäri Eurooppaa. Suomessa tuomituista noin 50 % oli miehiä.

32. Suomen pienin kunta on Sottunga, jossa asuu alle 100 henkeä.

33. Maailman suurin sauna rakennettiin Espoon Otaniemeen vappuna 2016.Lauteille mahtui kerralla ainakin 300 saunojaa.

34. Nykyisen Suomen alueella on ollut asutusta arvioiden mukaan jo 9000 vuoden ajan.

35. Suomen kieli on läheistä sukua virolle, mutta kielisukulaisia löytyy kauempaakin. Suomen tiedetään olevan samaa perua kuin muiden muassa unkarin kieli, saamelaiskielet ja Siperiassa puhuttavat samojedikielet.

36. Suomen suurin kaupunki on Helsinki.

37. Jopa 120 000 suomalaista harrastaa avantouintia. Lajin ensimmäiset MM-kisat pidettiin vuonna 2000 Helsingissä.

38. Kalevala on Suomen kansalliseepos, ja se on käännetty jo yli 60 kielelle.

39. Ensimmäinen auto tuli Suomeen 2. päivä toukokuuta vuonna 1900.Kyseessä oli Benz Velo Comfortable, jonka omisti kauppaneuvos Victor Forselius.

40. Suomen yleisin paikannimi on Koivula.

41. Suomi on tuhansien järvien maa. Jos tarkkoja ollaan, järviä on 187 888.

42. Suomen suurin järvi on Saimaa. Seuraavana tulevat Päijänne ja Inarijärvi.

43. Suomessa on maailman eniten saaria, noin 180 000.

44. Kuin sattumaa – Suomen yleisin järvennimi on Saarijärvi (198 kpl).

45. Harvinaisin suomalainen raha on Turun linnasta löydetty 6 penninkiä noin vuodelta 1410. Sitä on olemassa vain yksi kappale.

46. Tilastojen mukaan suomalainen syö vuodessa 23 kiloa juustoa ja 4,4 kiloa voita.

47. Ahvenanmaa on ainoa Suomen maakunta, jolla on itsehallinto (vuodesta 1920 lähtien).

48. Halti-tunturilta löytyy Suomen korkein kohta 1323,6 m.

49. Jokamiehenoikeuden ansiosta Suomen luonto metsineen, marjoineen ja sienineen on kaikkien käytössä.

50. Suomalaiset ovat tunnetusti pessimistejä – epäonnistumisen päivä 13.10. on siitä hyvä osoitus.

51. Suomalainen äitiyspakkaus suunniteltiin vähävaraisille äideille vuonna 1937. Nykyään monipuolisen vaate- ja tarvikelaatikon saa halutessaan jokainen Suomessa asuva äiti.

52. Maailman ensimmäinen moderni olympiaraha on Helsingin olympialaisten (1952) juhlaraha.

53. Euroopan ja tietenkin myös Suomen pohjoisin ruokakauppa K-Market Aurala sijaitsee Nuorgamissa kolmen kilometrin päässä Norjan rajalta.

54. Suomen pituus Hankoniemen kärjestä Utsjoelle on 1157 kilometriä.

55. Suomen valtiollinen leijonavaakuna on peräisin Ruotsista. Se löytyy esimerkiksi Kustaa Vaasan hautamuistomerkistä vuodelta 1580.

56. Suomen pisin joki on Kemijoki (550 km).

57. Pesäpallo on Suomen kansallispeli. Ensimmäinen koepeli pidettiin 14. marraskuuta vuonna 1920.

58. Benecol-margariini on yksi maailman tunnetuimmista kolesterolia alentavista tuotteista. Se on tietenkin suomalainen keksintö.

59. Maailman turvallisin maa rikosten suhteen on Suomi (World Economic Forum 2015).

60. Suomessa on kehitetty omia urheilulajeja, joista on tullut maailmankuuluja. Tunnetuin on eukonkanto, jonka MM-kisat pidetään vuosittain Sonkajärvellä.

61. Vapaus käyttää internetiä on turvattu Suomessa lailla.

62. Suomen suurin lumensyvyys vuodesta 1900 alkaen on ollut 190 cm (Enontekiö, Kilpisjärvi 19.4.1997).

63. Suomi on osallistunut Euroviisuihin 50 kertaa mutta voittanut vain kerran (Lordi 2006).

64. Luonnonsuojeluasetus suojelee yhteensä yli 200 Suomen eläin- ja kasvilajia. Rauhoitettuja lajeja ovat esimerkiksi liito-orava, kangasvuokko ja sisilisko.

65. Suomen menestynein olympiaurheilija mitalien määrässä laskettuna on Paavo Nurmi, joka voitti vuosina 1920–1928 yhteensä yhdeksän mitalia juoksulajeissa.

66. Suomenhevonen on ainoa Suomessa kehittynyt hevosrotu. Sen historia ulottuu arviolta jopa 1300-luvulle saakka.

67. Maamme-laulu julkaistiin vuonna 1848. Sen on kirjoittanut J. L. Runeberg ja säveltänyt Fredrik Pacius.

68. Lukeminen on Suomessa erittäin suosittua. Suomalainen käy kirjastossa usein ja lainaa keskimäärin 17,5 kirjaa tai tallennetta vuosittain – yli kaksi kertaa enemmän kuin vaikka ruotsalainen!

69. Vanhin kaupunkimme on Turku. Se on perustettu 1200-luvun lopulla, mutta tarkkaa vuotta ei tiedetä.

70. Noin 70 % suomalaisista asuu kaupunkialueella.

71. Suomi on todistetusti matkapuhelinten maa: käytössä ei ole enää yhtään yleisöpuhelinta.

72. Maria on Suomen yleisin naisennimi ja Juhani miehennimi.

73. Suomalaisten keski-ikä on 41,6 vuotta (2013).

74. Hiihdon MM-kisat on järjestetty Suomessa kuusi kertaa. Suomi järjestää seitsemännet hiihdon MM-kisansa Lahdessa 2017.

75. Suomalaisen euromääräisen setelin tunnistaa sarjanumeron ensimmäisestä kirjaimesta: L viittaa Suomeen.

76. Suomen pisin savupiippu on 157 metriä korkea (Kristiinan voimalaitos).

77. Toistaiseksi vanhimmaksi elänyt suomalainen oli kuollessaan 112-vuotias Lempi Rothovius (1887–2000).

78. Suomi on erittäin harvaan asuttu maa: yhdellä neliökilometrillä asuu keskimäärin 18 ihmistä.

79. Helsingistä tuli pääkaupunki vuonna 1812. Sitä ennen pääkaupunki oli Turku.

80. Ensimmäinen suomenkielinen kirja oli Mikael Agricolan aapinen nimeltä Abckiria (1543).

81. Suomella on ollut sadan vuoden aikana 12 presidenttiä, joista yksi on ollut nainen.

82. Suomalaiset ovat hyviä kierrättämään, sillä 9/10 muovipulloista palautetaan automaatteihin.

83. Suomen kansalliseläin on karhu. Sitä on pidetty kansanperinteessä jumalallisena olentona.

84. Suomessa käy vuosittain 3 miljoonaa turistia.

85. Maailmanlaajuisesti tunnetun Linux-käyttöjärjestelmän kehittäjä on suomalainen Linus Torvalds.

86. Suomessa on vuoden 2017 alussa 311 kuntaa, joista kaupunkeja on 106.

87. Suomen ensimmäinen TV-lähetys esitettiin 24.5.1955. Koeluontoista ohjelmaa juonsi Lasse Pöysti, ja se sisälsi mm. musiikkia, sketsejä ja uutisia.

88. Luonnonsuojelualueet kattavat Suomen pinta-alasta jopa 2 miljoonaa hehtaaria.

89. Suomen ensimmäinen sähkövalo sytytettiin Finlaysonin tehtaalle vuonna 1882.

90. UNESCO:n raportin mukaan Suomen juomavesi on maailman puhtainta.

91. Helsingin olympiastadion rakennettiin jo vuonna 1938 vuoden 1940 kesäolympialaisia varten. Kisat jouduttiin kuitenkin perumaan toisen maailmansodan vuoksi.

92. Suomen rantaviiva on pituudeltaan noin 314 600 kilometriä.

93. Yleisin suomalaisen kuolinsyy on verenkiertoelinten sairaus (esim. sepelvaltimotauti).

94. Suomelle valittiin vuonna 1918 oma kuningas, saksalainen kenraali Friedrich Karl. Hän ei lopulta voinutkaan ottaa tehtävää vastaan, ja Suomelle valittiin sittenkin presidentti.

95. Valtatie 4 Helsingistä Utsjoelle on Suomen pisin valtatie (1295 km).

96. Suurin Suomessa tavattu kala on 177-kiloinen sampi vuodelta 1934.

97. Kielenkäyttöä on vaikea mitata, mutta tutkimusten mukaan suomen kielen yleisin sana on olla-verbi eri muodoissaan. Yleisin substantiivi on aika.

98. Suomen maatunnus on yleisesti FIN. Lentokoneissa tunnus on kuitenkin OH.

99. Sääennätyksiä on tallessa vuodesta 1900 alkaen. Historiamme alin lämpötila mitattiin 28.1.1999 Kittilän Pokassa: -51,5 °C.

100. Suomi on maailman ainoa maa, joka itsenäistyi vuonna 1917.
